<!doctype html>
<html lang="en-US">
<head>
<meta charset="utf-8">
<link rel='stylesheet' href='../../style.css' type='text/css' />
</head>
<body>
<div id="main-sidebar" class="main-sidebar">
<div id="sidebar-inner" class="sidebar-inner">
<a href='../../'>&larr; Alex Brie . net</a>
<p class="tagline">Archive: old posts</p>
</div>
</div>

<div class="post">
<h1 class="post-title">&#8220;je troa zenfan; je fam&#8221;</h1>
<div class="post-byline">Postata pe blog in Octombrie 2006; publicata initial pe forumul cafeneaua.com, Aprilie 2004.</div>
<p>“ma cunoaste toata tara, hai di li di li di la.. ca sunt de la Timisoara, di li la”<br />Maneaua ii iesea printre dinti, murmurata ca pentru el; intindea biletele verzi spalacite, primite de la Jean; nu stia ce scrie pe ele; invatase doar sa le citeasca;”je troa zenfan; je fam”.</p>
<p>In tara fusese instalator la cablu; nu castiga rau, 10 milioane; dar era munca multa, si nu reusea sa puna deoparte; il chemase apoi Jean, un var de-al lui; era in Franta de 1 an, si cand se intorsese isi luase apartament.<br />“Fane, nu mai sta cu fraierii aici; tragi ca un bou, si.. pe ce? hai afara, ca oi gasi de lucru; macar iese banu”<br />“da ma, da nu stiu limba”<br />“nu-i nimic, nici eu; dar vezi tu, treaba merge…”<br />In tara Jean nu voia sa zica ce face el acolo; cica muncea de toate; prin constructii, reparatii..<br />In Franta de-abia a aflat Fane ce facea var’su; nu muncea; de unde sa o faci, daca nu stii limba? Nu se merita; munca grea, multi negri si arabi care munceau, pe salarii de 1000 de euroi.</p>
<p>Jean cersea; l-a pus si pe el la cersit; ca, de, vrei bani, tragi. La inceput s-a ingrozit Fane, gandindu-se la asta; “pai cum asa, sa se faca el de rusine la oameni?”; banii veneau insa cacalau; deja pusese de o parte 4000 de euro in banca; cum tot nu te stie lumea, de ce ti-ar fi rusine? Vazuse el si filmu ala cu profesoru de romana care cersea la Calinescu in emisiune;<br />Filantropica, ceva.. Daca pana si profesorul cersea, el de ce nu?<br />Cand vii in tara cu zeci de mii de euroi, parca mai conteaza…</p>
<p>Unde mai pui ca nu era singur; erau cu miile. Erau organizati, cu sefi si relatii. Tiganii erau cei mai multi; traiau in cartoane si baraci, la periferie; aia castigau mult, ca faceau economii.<br />La inceput avusesera probleme cu ei; se temeau ca le iau vadul; de cand au inceput sa cotizeze la sindicat, au intrat in cardasie.<br />Ditamai organizatia; nimeni nu ii deranja; nici chinezii, nici negrii;<br />cu arabii se mai aveau la cutite, ca erau rai si multi; s-au si taiat, pe la inceput, dar de la o vreme le dadeau si lor pesches si au facut pace.</p>
<p>Politia ii mai prindea din cand in cand; le cerea actele, le trimitea amenda. Jean ii facuse rost de acte false, cu alta adresa.<br />“Da,da.. trimiteti amenda. O plateste Chirac, cum sa nu…”.<br />Politaii aia din centru, de la Chatelet, erau mai rai, ca pe-acolo era sediul lor; daca ii prindeau ii extradau. Il prinsesera si pe Fane odata cand cersea in fata la Notre Dame, ca acolo-i vadu cel mai bun; a stat vreo 6 ore in sectie; i-au adus interpret, sa se inteleaga cu el. I-au luat amprentele, i-au facut dosar. “Poimaine te prezinti aici pentru extradare; ai inteles? ” il luase interpretul. “Cum sa nu.. ; deci aici aici tre sa ma prezint? Vin negresit.” Nu mai trecuse pe acolo. Ce pot sa-i faca? Prinde orbu, scoate-i ochii.</p>
<p>“je troa zenfans; ede moa”</p>
</div>

</body>
</html>