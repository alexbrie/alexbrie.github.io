<!doctype html>
<html lang="en-US">
<head>
<meta charset="utf-8">
<link rel='stylesheet' href='../../style.css' type='text/css' />
</head>
<body>
<div id="main-sidebar" class="main-sidebar">
<div id="sidebar-inner" class="sidebar-inner">
<a href='../../'>&larr; Alex Brie . net</a>
<p class="tagline">Archive: old posts</p>
</div>
</div>

<div class="post">
<h1 class="post-title">Rosu</h1>
<div class="post-byline">April 11, 2004</div>
<p>Dupa partiale si examene ne cumparam cate un covrig de peste drum si ne strangeam la « Rosu », la un ursus si-un bran. Eram guralivi si entuziasti, strutul fuma si propunea topuri cu cate beri aveam nevoie ca sa ne placa fetele, danimoth si marp ne comentau jocuri si spuneau glume cu iepurasi si pitici, iar eu si giures faceam planuri de cucerire sau transformare a lumii. Neia si cristiana ne dadusera porecla de Exclusivistii iar noi eram mandri, aveam o identitate, un talisman. Giures povestea, in serile de betii burlace, de intalnirea parintilor sai : o saptamana oarba, inceputa intr-un tren de noapte cu destinatie montana, o intalnire presortita intre doua grupuri distincte de amici care hotarau sa mearga impreuna pana la cabana si descopereau apoi ca vor mai face multe alte drumuri impreuna.Visam atunci sa patim si noi la fel : sa ne intalnim sufletele pereche undeva, intr-un tren de noapte. Poate de-aceea drumeteam ades la munte, insufletiti de entuziasm si sperante adolescentine. Apoi ne intorceam si ne odihneam la « Rosu », la mititei si ciorba de burta. Priveam acvariul plin de testoase verzi, si visam sa ne spargem intr-o zi propriul acvariu, sa evadam in lumea adevarata.</p>
<p>Uneori ne povesteam iubiri liceene, ne plangeam departarea si izolarea. Alteori ne propovaduiam libertatea, mandri ca suntem semizei impari. Uneori ingerasi cu mitraliere roz ne asediau de sub teii regiei. Ne astupam gaurile roz din inimi la « Rosu » cu hamsii si mult vin fiert si asteptam vacanta ca sa fugim in lume, cautandu-ne cosanzene.</p>
<p>Dupa vacanta, « Rosu » a fost demolat, din decizia consiliului local. In urma lui a ramas o groapa si trei movile de pamant. Mai vezi arar caini vagabonzi cautand in van resturi de mititei si de hamsii. Si, uneori, fantome de broaste testoase cautandu-si acvariul.</p>
</div>

</body>
</html>