<!doctype html>
<html lang="en-US">
<head>
<meta charset="utf-8">
<link rel='stylesheet' href='../../style.css' type='text/css' />
</head>
<body>
<div id="main-sidebar" class="main-sidebar">
<div id="sidebar-inner" class="sidebar-inner">
<a href='../../'>&larr; Alex Brie . net</a>
<p class="tagline">Archive: old posts</p>
</div>
</div>

<div class="post">
<h1 class="post-title">Herbis Milavensis</h1>
<div class="post-byline">January 26, 2005</div>
<p>Cand te gandesti ca totul incepuse cu niste pastile atat de inocente…; “Herbis Milavensis”: i le recomandase farmacista: pentru concentrare, pentru stres. pentru situatii exceptionale, de criza si efort intelectual intens. Ori proiectul curent al intreprinderii era atat de solicitant .. de el depindea intreaga sa cariera. Farmacista insistase: nu mai mult de o doza pe zi, in zile de reala nevoie..</p>
<p>Fusese socat cand luase prima data o asemenea pilula: creierul ii mergea pe steroizi: concentrare crescuta, intuitie, memorie extraordinara: isi amintea cu uimitoare usurinta orice exemple, probleme, teoreme descoperite recent. Totul avea sens, logica, cursivitate. Grozav.</p>
<p>Curiozitatea insa nu ii daduse pace nici dupa ce se vazuse cu fanul in caruta: care era oare ingredientul miraculos care declansase ameliorarea aceea temporara a IQ-ului sau de obicei mediu?<br />Citise asadar cu ceva mai mare atentie prospectul. Ermetic tare: herbis australis, heveea malipsensis si alte nume obscure de plante cica medicinale din flora nepaleza.</p>
<p>Nici un indiciu deci in aceasta privinta. Ipoteza sa personala, impartasita de unele pareri din forumuri de pe internet, era ca ceva substante din compozitie interactionau cu sinapsele si le intarziau blocarea, deteriorarea, cauza principala a uitarii. Iar daca asa ceva se intampla, cum oare ar fi fost daca efectul ar putea fi permanent? Intrigant era totusi avertismentul repetat: a nu se lua mai mult de doua pilule, nici chiar in cazuri extremale.</p>
<p>Tentatia fructului oprit fusese, evident, mai tare decat el, iar consecintele dezastruoase au devenit in scurt timp o legenda urbana: povestea sa a ramas vreme de saptamani intregi pe primele pagini ale ziarelor.</p>
<p>Nu exagerase cu testele: in fine, nu de la inceput. Se apucase incet, luand doze regulate de o pilula, zilnic. Daca la inceput efectul era spectaculos, in scurta vreme acesta redevenise de domeniul banalului. O crestere a tolerantei sinapselor, probabil. Asa ca crescuse doza la 2 pilule pe zi: din nou cu efecte extraordinare – o explozie extraordinara a atentiei, devenita distributiva, si a memoriei: putea acum sa recite orice carte de-abia rasfoita; sa insiruie toate numerele, marcile si culorile masinilor trecute pe strada in ultimele doua ore; ce sa mai, o memorie fotografica.</p>
<p>Dupa inca vreo luna, efectul se atenuase din nou: o crestere a nivelului de toleranta fata de substantele miraculoase; simtea ca redevenea incet incet un om normal; un om obisnuit, un mediocru; sentimentul de superioritate din vremea fericita a miracolelor ii era mult prea drag. Voia sa redevina un zeu; sa fie tinta admiratiei si invidiei celor din jur; sau poate voia cu totul altceva; nu vom afla probabil niciodata…</p>
<p>Pentru ca in ziua de 26 februarie anul curent, mr. Jonas Jerril a incercat sa-si mareasca doza, depasind bariera critica. Vecinii l-au gasit trantit pe pamant, repetand sacadat: 535890 graunte de nisip, 535891 graunte de nisip.. 535892… Diagnosticul psihiatrilor implicati in caz este confuz si include termeni precum “transa”, “autism”, “catalepsie”, “idiot savant”.</p>
<p>Jonas este internat in prezent intr-o clinica elvetiana, iar medicii sai spera ca intr-o buna zi sa-si revina. Declaratia companiei farmaceutice a insistat asupra importantei avertismentului de pe prospect, repetand ca nu este responsabila pentru abuzurile utilizatorilor, enumerand cazuri de boli importante tratate cu ajutorul activului de herbis milavensis si numeroase exemple de oameni de stiinta si personalitati marcante care folosesc periodic cu succes produsul minune.</p>
</div>

</body>
</html>