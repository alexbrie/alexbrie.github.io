<!doctype html>
<html lang="en-US">
<head>
<meta charset="utf-8">
<link rel='stylesheet' href='../../style.css' type='text/css' />
</head>
<body>
<div id="main-sidebar" class="main-sidebar">
<div id="sidebar-inner" class="sidebar-inner">
<a href='../../'>&larr; Alex Brie . net</a>
<p class="tagline">Archive: old posts</p>
</div>
</div>

<div class="post">
<h1 class="post-title">Singuri</h1>
<div class="post-byline">July 04, 2005</div>
<p>Nu suntem numai noi ; suntem cu totii in aceeasi oala. Copii ai acelorasi baby-boomers, copiii epocii de aur sau ai propagandei cine-stie-carui-lider nationalist. Suprapopulati, prea multi ca sa ne mai stim numele, prea multi ca sa ne mai cunoastem. Prea multi, prea singuri.</p>
<p>Suntem cu totii aproape identici, muncind la aceleasi firme multinationale, savurand aceleasi filme la aceleasi cinemauri sau TVuri, imbracati cu aceleasi straie de la Gap sau Celio sau Nike.
<br />Mancam aceiasi hamburgheri, bem aceeasi bautura gazoasa cu gust de cola. Citim aceleasi bloguri, vedem aceleasi seriale, radem la aceleasi poante primite prin mail prin cine-stie-ce-filiera a celor 6-grade-de-departare-intre-oricare-doi-oameni-de-pe-glob.</p>
<p>Cand suntem doi, ne simtim ca doi straini care-si vorbesc vreme de trei statii de tren. Stim ca vom cobori oricum in statii diferite; nu spunem prea multe, sau o facem constienti ca macar nu ne-am divulgat adevaratele nume, fericiti sa suntem anonimi. Dar ne inselam. De parca ar conta.</p>
<p>Prea multi, prea asemanatori. Printre 6 miliarde de oameni nu ne individualizam decat prin detalii: diferentele se masoara in horoscoape, salarii, etnie sau hobbyuri: aceleasi sporturi extreme, aceleasi jocuri video.</p>
<p>Amintirile din copilarie sunt singurele cu adevarat diferite: ne mandrim cu ele, copii ai aceluiasi secol si aceleiasi nebunii ce suntem. Ne mandrim, le pretuim si le tragem in poze, maldare de fotografii digitale frunzarite din an in pasti.</p>
<p>In sinea noastra stim ca suntem singuri, cu nimic diferiti de toti ceilalti, privind aceleasi filme porno, citind aceleasi best selleruri siropoase, fredonand aceleasi hituri estivale. Aceleasi vise ne trezesc zi de zi, pe sunetele acelorasi ceasuri chinezesti, prin aceleasi mijloace de transport in comun inghesuite si transpirate, catre aceleasi slujbe-cu-internet-si-calculatoare-si-rapoarte-de-facut-si-email.</p>
<p>Aceleasi tipuri de celulare. Aceleasi Ipoduri, aceleasi ideologii. Aceleasi vise de viitor, casuta-ca-n-povesti la munte in padurea virgina sau la mare, doar noi singuri cu sufletul pereche.</p>
<p>Si cu toate astea suntem singuri.</p>
</div>

</body>
</html>