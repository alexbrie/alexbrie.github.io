<!doctype html>
<html lang="en-US">
<head>
<meta charset="utf-8">
<link rel='stylesheet' href='../../style.css' type='text/css' />
</head>
<body>
<div id="main-sidebar" class="main-sidebar">
<div id="sidebar-inner" class="sidebar-inner">
<a href='../../'>&larr; Alex Brie . net</a>
<p class="tagline">Archive: old posts</p>
</div>
</div>

<div class="post">
<h1 class="post-title">IQ-=5</h1>
<div class="post-byline">February 14, 2005</div>
<p>Nu imi mai amintesc cum de aparuse tipu ala cu halat alb drept la usa camerei mele. Tinea in maini o casca metalica: o casca ciudata, ca de coafor sau motociclist, cu fire electrice si leduri aprinse. Avea o privire lucitoare si o voce grava:</p>
<p>
<em>Cati bani vrei pentru 5 puncte de IQ?</em>
<br />Eram socat. Ce naiba vrea asta de la mine?</p>
<p>
<em>Come on.. 5 puncte din IQ-ul tau. Platesc bani grei. Cash.</em>
<br />Nu inteleg ce vrei, dom’le. Care-i problema ta?</p>
<p>
<em>Ma numesc Bacher. William Bacher. Cercetator asistent la institutul de neurofizica. Am construit aceasta casca care poate transfera inteligenta. Nu ma pune sa iti explic cum, e o chestie complicata; un dispozitiv revolutionar ce poate acumula si stoca inteligenta unora si o poate descarca in alte creiere. Cam ca un depozit la banca. In premiera mondiala, iti propun tie prima tranzactie de inteligenta. IQ contra bani.</em>
</p>
<p>De ce tocmai pe mine? Ce vrea sa zica chestia asta? Si… cam despre ce sume vorbim?</p>
<p>
<em>De ce tocmai Tu? Ai fost tras la sorti pe baza profilului psihologic din dosarele facultatii. Un student meritoriu, cam singuratic, nu reusesti sa gasesti parteneri de discutie pe masura.</em>
<br />
<em>Practic, esti unul din cei care au primit de la natura mai mult decat si-ar fi dorit. Nu-i asa ca de mult iti doreai sa fii si tu ca ceilalti? Sa te.. integrezi? Noi iti oferim sansa. Fericirea integrarii, plus o suma maricica drept compensatie. Nu risti nimic, aparatul e setat la maximum 5 unitati de inteligenta. Cu alte cuvinte.. in loc de
<strong>foarte inteligent</strong> vei deveni pur si simplu
<strong>inteligent</strong>.</em>
<br />
<em>Ce patesti? Aparatul nostru va
<strong>fura</strong> cateva din traseele cuantice ale fluxurilor electromagnetice corticale. De ce le pierzi? Pai efecte cuantice, principii ale interventiei si incertitudinii Heisenberg.. exista o intreaga teorie.</em>
</p>
<p>Bun, bun.. si ce faci dumneata cu ..
<em>inteligenta</em> mea?
<br />
<em>O.. redistribui. Nu te ingrijora, dispozitivul nu iti fura nici amintirile, nici personalitatea. Doar… ceva din viteza de invatare, poate putin din adancimile analitice, o bucatica de concentrare.. Nimic caruia sa-i simti cu adevarat lipsa. Cam aceeasi senzatie ca dupa o bere jumate – mai putin dezechilibrul si dezinhibitia, desigur…</em>
</p>
<p>Mda… hmm… nu stiu.. e cam ciudat.. tin destul de mult la creierul meu…<br />
<em>Gandeste-te putin! Bucatica aia de extrainteligenta s-ar putea sa-ti fie inutila pe viitor, ba chiar daunatoare. Stii bine ca cei prea inteligenti nu se realizeaza decat in mediul academic; in rest, sunt oarecum ostracizati. Ceilalti.. au mai mari sanse si in industrie, finante, middle si higher management, etc. Iar compensatia oferita de noi iti va fi o grozava pista de lansare in cariera viitoare. Cine stie.. poate e chiar unica ta sansa la succes si bunastare. 200 000 $ in mana. Mai avem si alti candidati, deci hotaraste-te repede.</em>
</p>
<p>Mda.. poate.. nu stiu… ma mai gandesc..<br />
<em>Vreau un raspuns pe loc. Experimentul e contracronometru. Probleme cu finantarea si certificarea..</em>
<br />Pai.. ce sa zic.. cred ca ar fi o idee interesanta.. Hai sa incerc…</p>
<p>Experimentul a fost.. insipid. Nu am simtit nimic de la casca aia. Pe bune. Chiar m-am tot intrebat daca a fost vreo farsa cu camera ascunsa sau nu.</p>
<p>Macar banii au fost buni. Mi-am luat cu ei un Ferrari nou. Rosu. Gagicile vin acum garla dupa mine. Cred ca de la masina o fi… In mod clar, cota de popularitate prin campus mi-a crescut sensibil. Am fost chiar cooptat intr-o fratie; desigur ca nu mai am chiar atata timp sa invat si rezultatele scolare au inceput sa scada putin.. dar ce e drept, ma distrez mai bine ca oricand in viata.</p>
<p>Mai ca as fi uitat povestea asta, as fi categorisit-o drept una din fazele alea de la “Surprize surprize”, daca nu as fi deschis azi ziarul financiar. Se pare ca tipu ala, William Bacher, e noul Bill Gates; un extraordinar geniu al finantelor si investitiilor. I-au facut si teste: un IQ mai mare ca al lui Einstein…
<br />Bravo lui; baiat destept sa se lase de cercetarea in neurostiinte, cu un IQ ca al lui… Ehe, daca m-ar duce si pe mine capul cum il duce pe asta…</p>
</div>

</body>
</html>